Статки Януковича
================

**Відкрите звернення представників громадянського суспільства України до лідерів країн Європи та США, депутатів Єврокомісії, конгресменів США, правоохоронних органів та фінансових установ США та країн Європейського Союзу.**

Ми глибоко переконані, що авторитарний режим Віктора Януковича підживлюється його корупційно здобутими бізнес-активами, які відмиваються та легалізуються через міжнародну фінансову систему завдяки мережі компаній-прокладок та професійних посередників.

Ми вважаємо неприпустимим використання міжнародної фінансової системи для підтримання політичного режиму, що силою брутально розганяє мирні демонстрації, влаштовуючи жорстокі побоїща беззахисних людей та кидаючи їх за грати.

На виконання міжнародних стандартів <a target="_blank" href="http://www.fatf-gafi.org/topics/fatfrecommendations/documents/internationalstandardsoncombatingmoneylaunderingandthefinancingofterrorismproliferation-thefatfrecommendations.html">ФАТФ</a>, імплементованих в&nbsp;<a target="_blank" href="http://eur-lex.europa.eu/LexUriServ/site/en/oj/2006/l_214/l_21420060804en00290034.pdf">Директивах ЄС</a> та <a target="_blank" href="http://www.justice.gov/archive/ll/highlights.htm">Акті Патріота США</a>, ми просимо:

1. Правоохоронні органи країн Європи та США негайно <strong>заморозити рахунки</strong>, які відкриті за кордоном Віктором Януковичем, його сином Олександром та компаніями, де члени президентської родини є бенефіціарними власниками.  <strong>Заморозити кореспонденські банківські рахунки</strong>, які дозволяють компаніям Януковича мати доступ до світової фінансової системи.

2. Фінансові установи країн Європи та США негайно <strong>відмовити в обслуговуванні бізнес-структур</strong>, які можуть належати політичному діячеві Президентові України Віктору Януковичу, його сім’ї, зокрема сину Олександру Януковичу, та їх партнерам.

Нижче ми надаємо опис бізнес-інтересів та бізнес-схем президента України, його сім’ї та близького оточення, включаючи перелік компаній, яким потрібно заблокувати доступ до міжнародної фінансової системи.

Цей опис не є вичерпним та постійно оновлюватиметься силами громадських активістів, аналітиків, юристів та журналістів-розслідувачів.

Ми висловлюємо щиру подяку інфографік-дизайнерам, програмістам, візуалізаторам, перекладачам, журналістам-розслідувальникам і багатьом іншим людям, без чиєї безкоштовної і самовідданої допомоги ми не могли би створити цей веб-ресурс. ДЯКУЄМО!
