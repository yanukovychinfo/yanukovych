Віктор Янукович
===============

Президент Віктор Федорович Янукович народився 1950 року у м. Єнакієво, Донецької області. У 1967 році його було засуджено за участь у пограбуванні з групою осіб, а у 1969 році за побиття. Згодом матеріали судових справ Віктора Януковича щезли, а його судимості дивним чином були зняті. З 1997 по 2002 рік Віктор Янукович голова Донецької обласної адміністрації. З 21 листопада 2002 року до 31 грудня 2004 року обіймав посаду Прем’єр-міністра України.

Був кандидатом у Президенти на виборах 2004 року. Фальсифікація цих виборів на користь Януковича призвела до Помаранчевої революції і перевиборів, в яких виграв Віктор Ющенко. В. Янукович залишився головою Партії регіонів. З 4 серпня 2006 по 18 грудня 2007 року був повторно Прем’єр-міністром України.

У березні 2010 у другому турі президентських виборів отримав перемогу над Юлією Тимошенко з розривом у 3%.

<img alt="" src="https://github.com/yanukovych/yanukovych/raw/master/uk/victor-yanukovych/vyanukovych1_ukr1.jpg" style="width: 100%" />

### 1.
Перебуваючи на посаді Прем’єр-міністра України, Віктор Янукович офіційно проживав у пентхаусі (384 кв.м) сучасного київського будинку по вулиці Січневого Повстання 10, кв. 8. Потім він продав цю квартиру Сергію Клюєву (депутату партії більшості, голові Парламентського комітету з питань фінансів і банківської діяльності, члену Наглядової ради Національного Банку України).

Квартиру було продано за надзвичайно високу ціну — <a lang="uk" rel="external" target="_blank" href="http://www.pravda.com.ua/articles/2009/12/7/4518779/">7 млн. дол. США</a> (колишній Прем’єр-міністр України Лазаренко, засуджений у США за відмивання грошей, купив у 1998 році у Новато, Каліфорнія, США величезний 20-кімнатний будинок з басейном, тенісним кортом і великою територією за <a lang="uk" rel="external" target="_blank" href="http://www.unian.ua/news/603178-zmi-ssha-konfiskuvali-palats-lazarenka-u-kaliforniji-foto.html">6,75 млн. дол. США</a>).

Таким чином, за власність Януковича було заплачено занадто високу ціну. Незважаючи на численні публікації про цю феноменальну операцію з нерухомістю, Генеральна прокуратура не розцінила її як підозрілу.

###2.

З 2003 року Янукович де-факто проживає в колишній державній резиденції **«Межигір’я»**, площею 139 гектарів. Цю територію було приватизовано шляхом низки темних операцій, які безуспішно намагалися оскаржити в суді. Президент України стверджує, що володіє Межигір’я будинок на майже 620 кв м і 1,7 га. Решта території належіть **Благодійному фонду «Відродження України»** і компанії **«Танталіт»** — компанії, заснованій британською фірмою **Blythe Europe, Ltd** і очолюваній Рейнхардом Прокшем.

Цікаво, що Сергій Клюєв у <a rel="external" target="_blank" lang="uk" href="http://www.pravda.com.ua/articles/2011/10/21/6693989/">липні 2009 року</a> продав свій процвітаючий бізнес **«Актив Солар»** тому ж таки Рейнхарду Прокшу, за домашньою адресою якого зареєстровано компанію **P&A Corporate Trust**, що володіє **«Актив Солар»**. До речі, **«Актив Солар»** є успішною монополією з виробництва сонячної енергії в Україні на більш ніж 20 електростанціях.

З того часу як брат Сергія Андрій Клюєв, співвласник **«Актив Солар»**, перебував на посаді Віце-прем’єр-міністра України, компанія користувалася державними безвідсотковими кредитами, податковими пільгами, заниженими цінами на оренду землі (3% вартості на рік), безмитним імпортом обладнання та найвищим у Європі зеленим тарифом, що сприяло її монопольному положенню на ринку сонячної енергетики в Україні.

Більше того, навіть пряму бюджетну підтримку з ЄС у 2011 році було витрачено на підключення станцій **«Актив Солар»** до загальної електроенергетичної мережі замість заявлених заходів з енергозбереження. ЄС не схвалила таке фінансування **«Актив Солар»** за отримані для держави кошти і <a rel="external" target="_blank" lang="ru" href="http://korrespondent.net/business/economics/1330916-korrespondent-dengi-iz-solnca-ukrainskaya-stanciya-pererabotki-solnechnoj-energii-stala-povodom-dlya">припинила пряму бюджетну підтримку України</a>. У 2008 році **«Танталіт»** підписав договір на 49-річну оренду землі за 10 дол. США за сотку і сплачує її зі знижкою 50% і почав забудівлю Межигір’я, перетворивши його на маєток найвищого стандарту.

Лише за три роки дві колишні державні дачі та занедбані службові будівлі, розташовані в дикому лісі, перетворилися на маєток із розкішним п’ятиповерховим палацом, двома триповерховими будинкоми для гостей, полем для гольфу, яхт-клубом, майданчиком для гелікоптера і ангарами, місцем для кінських перегонів із конюшнями, тенісними кортами <a rel="external" target="_blank" lang="uk" href="http://www.pravda.com.ua/articles/2011/11/9/6742106/">тощо</a>.

Інтер’єр палацу Межигір’я не має аналогів за фешенебельністю. До нього входять декілька кришталевих люстр вартістю 97000 дол. США кожна, <a rel="external" target="_blank" lang="uk" href="http://www.pravda.com.ua/articles/2012/04/6/6962248/">унітази з позолотою та панелі з червоного дерева на всіх стінах</a>. Ні звіти про прибутки **«Танталіт»**, ні податкові декларації **Blythe Europe Ltd** не пояснюють походження грошей, інвестованих у забудівлю Межигір’я. В 2010 році австрійська компанія **Euro East** **Beteiligungs GmbH** доручила купити майно у благодійного фонду **«Відродження України»** (а це Хонка, лазня та фізкультурно-оздоровчий центр), як сказано в рішенні, за суму «до 1 мільярда 200 мільйонів гривень». Тобто лише Хонка, лазня та спорткомплекс в Межигір'ї були оцінені при переведенні з одного балансу на інший в суму понад 100 мільйонів євро. Це без гольфклубу, зоопарку, кінного клубу, яхт-клубу, дебаркадеру, будинків для гостей, підстанцій, гуртожитку, адмінінстративної будівлі тощо.

У вересні 2013 р. Рейнхард Прокш раптово вирішив <a rel="external" target="_blank" lang="ru" href="http://zn.ua/ECONOMICS/klyuev-kupit-kompaniyu-vladeyuschuyu-rezidenciey-mezhigore-za-146-mln-griven-128459_.html">продати Межигір’я Сергію Клюєву, який приймає у себе тепер Президента Януковича</a>.

Цікаво, що Межигір’я оточене парканом висотою 5–6 метрів, до нього немає загального доступу. Охороняє його державний підрозділ «Беркут», і заходити туди дозволяється лише Віктору Януковичу та його родині. До сьогодні єдина особа, яка користується Межигір’ям, — Віктор Янукович. Він є бенефіціарним власником розкішного маєтку, розташованого у колишній державній резиденції на березі Дніпра.

###3.

Віктор Янукович дуже любить полювання і для задоволення своєї пристрасті придбав собі ексклюзивний доступ до більш ніж <a rel="external" target="_blank" lang="uk" href="http://www.pravda.com.ua/articles/2012/05/4/6963872/">30 000 гектарів Сухолуцького лісу</a>. Йдеться про Дніпровсько-тетерівське лісо-мисливське господарство. За часів Віктора Ющенка і за сприяння голови Київської ОДА Віри Ульянченко лісництво, де знаходились дві урядові резиденції — «Острів» та «Акація» було приватизоване.

Спершу його передали з відання Кабміну у Держкомліс, у результаті чого резиденції втратили свій статус. Згодом 17 га із 30 000 га лісництва було віддано в оренду ТОВ «Дом лесника» для «розвитку зеленого туризму». Як тільки ТОВ отримала право на оренду 17 га, воно одразу організувало охорону на всіх 30 000 га. Відтак вже кілька років потрапити туди можна лише за спеціальною перепусткою.

Засновники «Дом Лесника» — Іван Тохтамиш і британська фірма **Astute Partners Ltd, де директором є Рейнхард Прокш**. Іван Тохтамиш є ще й директором Товариства мисливців та рибалок «Кедр», прописаного на території «Межигір´я».

Засновником там виступає нинішній міністр палива та енергетики Юрій Бойко. Друга фірма пов’язана з австрійською компанією **«Euro East Beteiligungs GmbH»**, що збудували яхтовий <a rel="external" target="_blank" lang="uk" href="http://nashigroshi.org/2011/09/01/1000-ha-zahoplenoho-yanukovychem-lisu-obhorodzhuyut-trymetrovym-parkanom/">та кінний клуб у «Межигір’ї»</a>. Сухолуччя охороняються спецпідрозділом «Беркут» (який було використано для побоїв мирних демонстрантів у Криваву суботу у м. Києві, 30 листопада 2013 року) та залишаються у використанні Віктора Януковича.

<a rel="external" target="_blank" lang="uk" href="http://gazeta.ua/articles/politics/_yanukovichu-viddali-v-orendu-na-49-rokiv-mislivski-ugiddya-bilya-mezhigir-ya/455061" target="_blank">Рішенням Київської обласної ради 6-го скликання</a> 30,4 га мисливських угідь у Сухолуччі були надані в оренду ГО Товариство мисливців і рибалок «Кедр». Серед засновників «Кедра» — міністр енергетики й вугільної промисловості Юрій Бойко, голова Держагентства автодоріг Володимир Демішкан і голова Черкаської обладміністрації Сергій Тулуб. А юридична адреса «Кедра» — вулиця Івана Франка, 19, у селі Нові Петрівці — там же, де перебуває «Межигір’я». Сухолуччя перебуває в 49-річній оренді у компанії **«Дом Лесника»**, згідно рішення Вишгородської районної ради. Вартість оренди складає приблизно $3 000 дол. США на рік. У 2011 р. **«Дом Лесника»** були придбані **«МАКО Холдингом»**, який належить Олександру Януковичу. Таким чином Віктор Янукович отримав у власне користування 30 000 га.

###4.

Для задоволення бажання бути вищим за всіх Віктор Янукович полюбляє літати на гелікоптері. Фірма **«Центравіа»** здала в оренду державному авіапідприємству «Україна» вертоліт Agusta 139 та літак Falcon 900 для потреб Віктора Януковича на суму 7,5 та 8 мільйонів гривень <a rel="external" target="_blank" lang="uk" href="http://www.pravda.com.ua/news/2011/07/20/6406225/">відповідно</a>. Станом на 2011 рік ТОВ «Центравіа» мало засновниками донечанина Павла Ковальова та віргінський офшор «Аеро холдінгс лімітед». На момент заснування фірми в 2007 році її засновниками були ТОВ «Укркиївресурс» та Павло Литовченко, який брав активну участь в оборудці з отриманням земельної ділянки для резиденції <a rel="external" target="_blank" lang="uk" href="http://nashigroshi.org/2012/05/28/yanukovych-litaje-vzhe-dvoma-vertolotamy-agusta-i-odnym-litakom-falcon-za-8-miljoniv/">«Межигір’я» Віктора Януковича.</a>

###5.

Янукович також пише книги, і судячи з його податкової декларації є найуспішнішим письменником України та Європи. У 2011 та 2012 році донецька типография <a rel="external" target="_blank" lang="ru" href="http://gazeta.zn.ua/internal/nepechatnyy-yanukovich-_.html">**«Новий мир»** заплатила йому приблизно 4,56 млн. дол. США</a>. Хоча всі п’ять книг Януковича були опубліковані в різних видавництвах — таких як **«Фоліо»**, **«Валрус-дизайн»**, **«Видавничий дім Дмитра Бурага»** та **«Mandelbaum Verlag»**, усі гонорари надані донецькою типографією, яка не друкує книжки.

Одна з книг Віктора Януковича виявилася плагіатом і взагалі не попала до продажу. Ця історія успіху в книговиданні більше нагадує схеми відмивання грошей Мейєра Ланського, аніж успішне керування бізнесом.

###6.

На Південному березі Криму є чотири державні дачі — «Мухолатка» № 9, «Зоря» № 1, № 3, № 6, які були капітально відремонтовані за державні кошти протягом останніх трьох років. Були оновлені інтер’єри, закуплені позолочені італійські меблі, англійський фарфор та інші розкішні «витребеньки», на кшталт мармурового масажного столика з підігрівом, вартістю 600 тисяч гривень. Біля двох держдач було збудовано вертолітні майданчики. Також в Криму є приватні маєтки, що перейшли у власність Віктора Януковича після того, як **ТОВ «Норд 2007»** їх відремонтував і за рахунок вкладення коштів у покращення цінності будинків дістав право викупити їх собі у <a rel="external" target="_blank" lang="uk" href="http://www.pravda.com.ua/articles/2013/07/25/6994933/">власність</a>.

Проте вище перелічених маєтків виявилося замало і Віктор Федорович Янукович вирішив приватизувати на свою користь Мис Айя — колишній пансіонат відпочинку **Укравтодору**, розміром в королівство Монако з прекрасними дикими пляжами, великими лісовими масивами, які розкинулися у підніжжі гори Айя, загальною площею 3,5 га. Літом 2007 року все майно бази, в тому числі парк, який розкинувся на 3,5 га, було куплено у держави за 6 мільйонів 360 тисяч гривень.

Офіційним власником стала сімферопольська фірма **ТОВ «Арктур-Крим»**. Основним засновником цієї фірми, згідно з даними інформ-ресурсного центру Єдиний Державний Реєстр, на той час значилося **ТОВ «Укркиївресурс»**, що внесло в статутний фонд підприємства майже 7 мільйонів гривень, за які і була викуплена база. 

Також **«Укркиївресурс»** був засновником **ТОВ «Київуніверсалсервіс»**, що обслуговує **«Межигір’я»** — тамтешні садівники, двірники, кухарі та конюхи в **ТОВ «Київуніверсалсервіс»** отримують зарплату. Також **«Укркиївресурс»** був засновником **ТОВ «СПС-груп»**. Ця структура купує оздоблення та меблі для нового клубного будинку **«Межигір’ї»**, зокрема палацові люстри та різьбленні панно з червоного дерева. **«Укркиївресурс»** має таку ж адресу, що і **ТОВ «Дом Лесника»**, яке приватизувало Сухоличчя, і було пізніше викуплене Олександром Януковичем. 

Згодом **ТОВ Укркиївресурс** продало базу Мис Айя **ТОВ «Норд 2007»**, який також викупив у держави «Чайний будиночок» під Масандрою та приватизували історичні вілли «Камея» та «Міро Маре» в Сімеїзі. 

Також у 2008 Янукович розширив свої володіння на мисі Айя. Відповідно до рішення Севастопольської міської ради № 4355 від 20.05.08, у зв’язку з добровільною відмовою, припинено право постійного користування державного підприємства **«Лікувально-реабілітаційний центр для учасників ліквідації наслідків аварії на Чорнобильській АЕС імені В. Т. Гуца»** земельною ділянкою площею 4,1341 га, яка розташована в урочищі Батіліман, Севастопольська зона ПБК, 33. Вона була передана в оренду на 25 років **ТОВ «Норд-2007»**. Простими словами: до володінь родини Януковича був <a rel="external" target="_blank" lang="uk" href="http://lb.ua/news/2010/11/05/72804_yanukovich_buduie_sobi_v_krimu_priv.html">приєднаний пляж довжиною 900 метрів</a>. **«Норд 2007»** на сьогодні належить Кіпрській фірмі **«Леоліта трейдінг ЛТД»**.

Проте усі будівельні роботи ведуться під наглядом Олександра Януковича і ніхто крім сім’ї президента не має доступу до Мису Айя. На території колишньої бази Мис Айя будується нечуванної розкоші палац і повна інфраструктура, які за своїми розмірами і дороговизною є ще <a rel="external" target="_blank" lang="uk" href="http://www.pravda.com.ua/articles/2013/07/25/6994933/">помпезнішим ніж Межигір’я</a>.

<img alt="" src="https://github.com/yanukovych/yanukovych/raw/master/uk/victor-yanukovych/vyanukovych2_ukr1.jpg" style="width: 100%" />

Усе вищезазначене не було б можливим, якби Україна знаходилася в ЄС. Янукович комфортніше почувався б у компанії Путіна (13 років при владі), Лукашенка (19 років при владі) або Назарбаєва (19 років при владі), які також часто плутають державні статки із власними.
